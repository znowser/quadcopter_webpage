Projektspecifikation

1. Inledning
1.1 Bakgrund
    Quadcopter är ett projekt som drivs på fritiden av sex studenter på LIU. Projektets syfte är att bygga en autonom quadcopter. En quadcopter är en multirotor
 helikopter. Till detta projekt har projektgruppen tänkt använda ett webbgränssnitt. Detta webbgränssnitt ska implementeras av två gruppmedlemmar ur gruppen
som läser kursen TDDD27. Quadcoptern är i dagsläget fullt ihopbyggd och kan flyga.

1.2 Syfte
    Denna specifikation skrivs som ett dokument för kursen TDDD27. Syftet med detta projekt är att konstruera en hemsida som ska fungera som ett gränssnitt 
mellan användare och en quadcopter. Hemsidan ska kunna styra samt övervaka quadcoptern. Funktionalitet kommer beskrivas mer djupgående i senare delar. Detta
dokument har även som syfte att beskriva de ramverk som kommer användas under projektets gång.

2. Ramverk
    Projektet kommer i grova drag bestå av två delar. Dessa benämns frontend och backend. Som frontend har projektgruppen valt att använda Angular.js. Det 
ska finnas kartfunktionalitet i projektet, detta ska implementeras med Google Maps. Ramverket Django kommer fungera som backend och MySQL kommer användas 
som databas.

3. Funktionalitet
    Hemsidan är tänkt att bestå av flera funktionaliteter. Bland dessa, en konstant videoström som skickas från en kamera fäst på quadcoptern till servern.
Denna videoström ska senare visas upp på hemsidan. Quadcoptern är utrustad med ett gyro, detta gyro kan skicka vinklar, vinkelaccelerationer m.m. Dessa data 
ska kunna samplas av hemsidan, sparas ner i databasen samt kunna rita upp grafer av de önskade datat. Hemsidan ska även kunna rita upp en dynamisk 3d modell 
av quadcopterns momentana tillstånd. Quadcoptern kan dessutom skicka koordinater via GPS. Hemsidan ska kunna rita ut quadcopterns nuvarande tillstånd. Det ska
vara möjligt att skapa rutter via att placera ut punkter på en karta som sedan interpoleras och blir en färdrutt för quadcoptern. Det ska vara möjligt att via
hemsidan att styra quadcoptern. Denna funktionalitet måste skyddas med atomiska lås för att inte korrumpera styrfunktionerna i quadcoptern. Det ska finnas 
inloggningsalternativ på hemsidan.